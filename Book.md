# Book

* [ஒருவர் ஏன் புத்தகக் கண்காட்சிக்கு வரவேண்டும்?](https://www.jeyamohan.in/117289#.XiD3QXUzZuQ) by Writer jeyamohan

> புத்தகக் கண்காட்சியில் வாங்குவதைவிட முக்கியமானது நோக்கி அலைவது. தமிழ் அறிவுலகச் செயல்பாட்டின் ஒரு குறுக்குவெட்டுத் தோற்றமே அங்கே இருக்கிறது. எல்லா தரப்புகளும் அங்கே கடைவிரித்திருக்கின்றன. நாற்பதுநாட்களில் மலையாள மாந்திரிகம், அண்டார்ட்டிகாவில் அதிசயப்புறா என விதவிதமான நூல்களை நாம் வேறெங்கும் பார்க்கப்போவதில்லை. இஸ்லாமிய அடிப்படைவாதிகள், இந்து மேட்டிமைவாதிகள், மார்க்சியர்கள், தமிழ்தேசியர்கள் என அனைத்துக்குரல்களும் ஒலிக்கும் ஒரு வெளி.

> பொதுவாகவே அறிவியக்க எதிர்ப்பு உளநிலை கொண்டவர்கள், எதிலும் சலிப்பு கொண்டவர்கள் இதை புரிந்துகொள்வது கடினம். ஆனால் ஓர் இளம்வாசகனைப் பொறுத்தவரை அவன் முன் ஒரு புத்துலகம் வாசல் திறப்பதற்குச் சமம். அவன் ‘தனக்கான நூல்களை’ மட்டும் தேடி வாங்கவேண்டும் என்பார்கள். நான் அனைத்து நூல்களையும் பாருங்கள் என்றுதான் அவனிடம் சொல்வேன். பலமுறை சென்று அத்தனை நூல்களையும் பார்ப்பதே ஒரு பெரும் வாசிப்புதான்.

> ஒருமுறை புத்தகக் கண்காட்சியை சுற்றிவந்தால் நீங்கள் தமிழ்மூளையின் உள்ளே ஒரு வட்டம்போட்டு வருவதற்குச் சமம். இங்கே என்னென்ன எழுதப்படுகின்றன, பேசப்படுகின்றன என்பதை அதைவிட சுருக்கமாக அறியமுடியாது. 

